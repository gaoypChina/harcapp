Aplikacja HarcApp - aplikacja mobilna "HarcApp" tworzona przez Daniela Iwanickiego dostępna do pobrania na urządzenia mobilne.

Konto HarcApp - indywidualne konto, które może założyć osoba spełniająca postanowienia niniejszego regulaminu dające dostęp do wybranych funkcjonalności opisanych w niniejszym Regulaminie pkt. 2.

Platforma HarcApp - wszystkie funkcjonalności, do których korzystania konieczne jest posiadanie Konta HarcApp.

Produkty HarcApp - Wszystkie oferowane przez Twórców HarcApp produkty w tym Aplikacja, Konto i Platforma HarcApp.

Niniejszy Regulamin („Regulamin”) reguluje sposób korzystania przez użytkownika z Aplikacji HarcApp z wyjątkiem sytuacji, w których wyraźnie stwierdzono, że zastosowanie mają odrębne postanowienia (a nie niniejszy Regulamin).

Polityka prywatności wyjaśnia, jak gromadzone są i wykorzystywane dane osobowe użytkownika.

<b>1. Misja HarcApp</b>

Misją HarcApp jest wpieranie instruktorów harcerskich w procesie wychowawczym młodego człowieka w oparciu o systemy wychowawcze organizacji harcerskich opartych o wartości wynikające z fundamentów cywilizacji łacińskiej i moralności chrześcijańskiej.

<b>2. Świadczone usługi</b>

<b>2.1. Dajemy użytkownikowi możliwość korzystania z HarcApp w sposób spersonalizowany:</b>

Użytkownik z Kontem HarcApp może:
- Synchronizować stan swojego konta (dodane piosenki, stworzone albumy z piosenkami, polubione piosenki, wybrane tonacje piosenek, wspomnienia piosenek, zapisane stopnie i sprawności, postępy realizacji stopni i sprawności),
- Udostępniać realizowane stopnie innym użytkownikom HarcApp,
- Tworzyć i uczestniczyć we współzawodnictwach,
- Tworzyć i być członkiem środowisk,
- Tworzyć i być członkiem kręgów w ramach środowisk,
- Tworzyć i obserwować fora w ramach środowisk,
- Publikować i obserowować wiadomości w ramach kręgów i środowisk.

<b>3. Sposób finansowania Produktów HarcApp</b>

Produkty HarcApp są rozwijane dzięki darowiznom wpłacanym przez ich użtkowników.

<b>4. Zobowiązania użytkownika podczas korzystania z Produktów HarcApp</b>

<b>4.1. Kto może korzystać z Produktów HarcApp</b>

Konto HarcApp może założyć każda osoba spełanijąca każdy z poniższych wymogów:
- Osoba musi mieć powyżej 18 lat lub mieć skończone 7 lat i zgodę opiekuna prawnego.
- Osoba musi być osobą niekaraną.
- Osoba musi nie być historycznie właścicielem konta wyłączonego z użytku z powodu naruszenia Regulaminu. W przypadku wyłączenia konta użytkownika z uwagi na naruszenie Regulaminu użytkownik zobowiązuje się nie zakładać innego konta bez zgody twórców HarcApp. Zgoda na utworzenie nowego konta jest przyznawana według uznania twórców Harcapp i nie oznacza ani nie sugeruje, że działanie dyscyplinarne było niesłuszne lub bezpodstawne.

<b>4.2. Zasady korzystania z HarcApp</b>

Aby móc posiadać konto HarcApp niezbędne jest spełnienie wszystkich poniższych wymogów:
- Podanie na potrzeby konta tego samego imienia i nazwiska, którego używa się na co dzień,
- Podania jedynie prawdziwych informacji na swój temat,
- Utworzenia tylko jednego konta (własnego) i używania go do osobistych celów,
- Nieudostępnianie hasła, nieumożliwianie innym korzystania z własnego konta HarcApp i nieprzenoszenia (bez zgody twórców HarcApp) własnego konta HarcApp na inną osobę.

<b>4.3. Co można udostępniać i publikować na platformie HarcApp</b>

Użytkownik zobowiązuje się nie angażować w czynności opisane poniżej (ani nie ułatwiać innym i nie wspierać innych w podejmowaniu takich czynności):

Użytkownik nie może wykorzystywać Produktów HarcApp do wykonywania czynności ani udostępniania treści, które:
- Naruszają niniejszy Regulamin,
- Są niezgodne z prawem, wprowadzające w błąd, dyskryminujące lub niezgodne z Misją HarcApp (albo służą komuś innemu do wykorzystywania Produktów HarcApp w taki sposób);
- Nie są własnością użytkownika lub do których udostępniania użytkownik nie ma odpowiednich praw;
- Naruszają prawa innej osoby, w tym jej prawa własności intelektualnej (np. przez naruszenie prawa autorskiego lub znaku towarowego innej osoby bądź dystrybucję lub sprzedaż towarów pirackich lub podróbek), o ile zgodnie z obowiązującym prawem nie ma w tym przypadku zastosowania wyłączenie lub ograniczenie.
- Użytkownik nie może w sposób bezpośredni lub pośredni wysyłać wirusów czy złośliwego kodu, używać usług do wysyłania spamu ani podejmować działań, które mogłyby zablokować, przeciążyć lub zakłócić należyte funkcjonowanie czy pogorszyć integralność, działanie lub wygląd usług, systemów lub Produktów HarcApp.
- Użytkownik nie może uzyskiwać dostępu ani gromadzić danych z Produktów HarcApp sposobem zautomatyzowanym (bez naszej uprzedniej zgody) ani próbować uzyskiwać dostęp do danych, do których nie pozyskał zgody na dostęp. Zastrzegamy też wszelkie nasze prawa wobec pozyskiwania tekstu i danych.
- Użytkownik nie może uzyskiwać pośrednio, żądać wprowadzenia ani zbierać nazw użytkowników, haseł użytkowników ani też przywłaszczać sobie kodów dostępu.
- Użytkownik nie może sprzedawać, udostępniać w ramach licencji ani kupować danych uzyskanych od nas lub dzięki naszym usługom, z wyjątkiem odmiennych postanowień zawartych w Regulaminie.
- Użytkownik nie może niewłaściwie korzystać z kanału do przesyłania zgłoszeń, flagowania, rozstrzygania sporów czy składania odwołań, np. poprzez przesyłanie nieprawdziwych, zduplikowanych lub bezpodstawnych zgłoszeń czy odwołań.

Usunięte lub zablokowane mogą być treści, które naruszają powyższe postanowienia. Konto użytkownika może też zostać zawieszone lub zablokowane za zachowanie naruszające niniejsze przepisy.

<b>4.4. Pozwolenia udzielane przez użytkowników</b>

Użytkownik udziela następujących pozwoleń:

4.4.1. Zgoda na wykorzystywanie treści tworzonych i udostępnianych przez użytkownika

Użytkownik zachowuje prawa własności intelektualnej (prawa autorskie lub znaki towarowe) do wszelkich treści, które tworzy lub udostępnia za pośrednictwem Produktów HarcApp. Żadne postanowienie niniejszego Regulaminu nie pozbawia użytkownika praw do jego własnych treści. Użytkownik może udostępniać swoje treści dowolnej osobie i w dowolnym momencie.

Abyśmy jednak mogli świadczyć nasze usługi, potrzebujemy od użytkownika określonych pozwoleń prawnych (zwanych dalej „licencją”) na korzystanie z tych treści. Służy to wyłącznie świadczeniu i ulepszaniu Produktów HarcApp i usług zgodnie z opisem w sekcji 2 powyżej.

Szczególnie w przypadku udostępniania, publikacji lub przesyłania treści objętych prawami własności intelektualnej w Produktach HarcApp lub w powiązaniu z nimi, użytkownik udziela nam licencji niewyłącznej, przenoszalnej, obejmującej prawo do udzielania sublicencji, bezpłatnej i globalnej do korzystania, wykorzystywania, rozpowszechniania, modyfikowania, uruchamiania, zwielokrotniania, publicznego odtwarzanie lub wyświetlania, tłumaczenia i wykonywanie praw zależnych. Oznacza to na przykład, że udostępniając zdjęcie za pośrednictwem Produktów HarcApp, użytkownik daje nam pozwolenie na przechowywanie, zwielokrotnianie i udostępnianie go innym podmiotom.

Użytkownik może w dowolnym momencie usunąć treści, które udostępnia, publikuje i przesyła. Ponadto wszystkie opublikowane na koncie osobistym treści zostaną usunięte, jeżeli użytkownik usunie konto. Więcej informacji na temat usuwania konta. Usunięcie konta nie powoduje automatycznego usunięcia wszystkich treści, które użytkownik publikuje jako administrator strony ani treści, które tworzy wspólnie z innymi użytkownikami, np. zdjęć we Wspólnych albumach, które mogą nadal być widoczne dla innych użytkowników.

Treści nie zostaną usunięte wskutek usunięcia konta w następujących sytuacjach (w którym to przypadku treści zostaną zachowane przez okres nie dłuższy niż jest to konieczne do celów, do których zostały zachowane, a dokładny czas trwania będzie określany indywidualnie):
- gdy treści użytkownika zostały wykorzystane przez inne osoby zgodnie z udzieloną licencją i osoby te ich nie usunęły (w którym to przypadku licencja obowiązuje do momentu usunięcia treści);
- gdy usunięcie nie jest możliwe na skutek technicznych ograniczeń naszych systemów, w którym to przypadku dokończymy usuwanie, gdy tylko będzie technicznie możliwe lub
- gdy natychmiastowe usunięcie treści ograniczyłoby naszą możliwość do:
- - zbadania i stwierdzenia działalności niezgodnej z prawem lub naruszenia naszych regulaminów i zasad (na przykład stwierdzenia lub zbadania niewłaściwego korzystania z Produktów HarcApp lub systemów);
- - ochrony bezpieczeństwa i integralności Produktów HarcApp, systemów, usług, naszych pracowników i użytkowników oraz obrony nas samych;
- - wypełnienia obowiązku prawnego do zabezpieczenia dowodów, w tym danych, które są zachowywane w celu zapewnienia zgodności z wymogami księgowymi;
- - wykonania żądania organu sądowego lub administracyjnego, organu ścigania lub administracji publicznej;

W każdym z powyższych przypadków licencja będzie obowiązywała do momentu całkowitego usunięcia treści.

4.4.2. Zgoda na wykorzystanie imienia i nazwiska użytkownika, jego zdjęcia profilowego oraz informacji o jego działaniach podejmowanych podczas korzystania z Produktów HarcApp.

Użytkownik udziela zgody na wykorzystywanie bez żadnego wynagrodzenia jego imienia i nazwiska i zdjęcia profilowego oraz informacji o działaniach podejmowanych przez niego podczas korzystania z Produktów HarcApp.

4.4.3. Zgoda na aktualizację oprogramowania wykorzystywanego lub pobieranego przez użytkownika

Jeżeli użytkownik pobierze nasze oprogramowanie lub z niego korzysta, udziela nam zgody na pobieranie i instalowanie dostępnych aktualizacji oprogramowania.

<b>4.5. Ograniczenia w zakresie korzystania z naszych praw własności intelektualnej</b>

Jeżeli użytkownik wykorzystuje treści objęte prawami własności intelektualnej, które są posiadamy i udostępniamy w Produktach HarcApp (na przykład dostarczane przez nas obrazy, projekty, filmy lub dźwięki, które użytkownik dodaje do tworzonych lub udostępnianych przez siebie treści), zachowujemy wszelkie prawa do tych treści (lecz nie do treści użytkownika). Użytkownik może jedynie wykorzystywać nasze prawa autorskie lub znaki towarowe (lub podobne oznaczenia), jeżeli ich używanie zostało bezpośrednio dopuszczone w naszych wytycznych dotyczących wykorzystania marki lub wydanym przez nas zezwoleniu pisemnym. Użytkownik musi uzyskać naszą pisemną zgodę (lub zgodę w ramach licencji open source) na modyfikowanie, tłumaczenie, dekompilowanie, dokonywanie inżynierii odwrotnej naszych produktów lub ich komponentów, tworzenie na ich podstawie utworów zależnych bądź też inne próby pozyskania od nas kodu źródłowego, o ile zgodnie z obowiązującym prawem nie ma zastosowania wyłączenie lub ograniczenie.

<b>5. Aktualizacja Regulaminu</b>

Nieustannie doskonalone są usługi oferowane przez Produkty HarcApp i opracowywane nowe funkcje. W związku z tym konieczna może być okresowa aktualizacja niniejszego Regulaminu w celu dokładnego odzwierciedlenia usług i praktyk, w celu promowania bezpiecznego sposobu korzystania z Produktów HarcApp oraz usług i/lub w celu przestrzegania obowiązującego prawa.

Użytkownik zostanie powiadomiony (na przykład drogą e-mailową lub za pośrednictwem Produktów HarcApp) o zmianach w niniejszym Regulaminie co najmniej 14 dni przed ich wprowadzeniem. Umożliwione zostanie zapoznanie się z nimi zanim wejdą w życie, chyba że zmiany takie są wymagane prawnie. Gdy zaktualizowany Regulamin zacznie obowiązywać, będzie on wiążący dla użytkownika w przypadku dalszego korzystania z Produktów HarcApp.

Jeżeli użytkownik nie zaakceptuje zaktualizowanego Regulaminu, może w każdej chwili usunąć swoje konto.

<b>6. Postanowienia końcowe</b>

Ostateczna interpretacja Regulaminu należy do twórcy Produktów HarcApp.