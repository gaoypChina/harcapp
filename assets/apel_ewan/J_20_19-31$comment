Dnień zmartwychwstania. Trzeci dzień upływa odkąd Jezus został zabity na krzyżu. Uczniowie pokładali w nim całą ufność i nadzieję, zostawili dla niego domy i dobytki, wierzyli, że ów Nazarejczyk jest Mesjaszem, królem, na którego Izrael czekał od stuleci. Zostali jego apostołami i wbrew wielu ludziom głosili jego naukę. Narazili się przez to niemałej liczbie ludzi: Żydom, faryzeuszom, uczonym - znakomitej części społeczeństwa.

Teraz zaś, po śmierci Jezusa zostali sami, bez autorytetu swojego mistrza.

Może pierwszego dnia byli jeszcze w szoku? Może drugiego, wierzyli, że wszystko da się jakoś wytłumaczyć? Ale trzeciego dnia? Czy tak się miała skończyć ich historia? Jak mogliby się teraz nie czuć zwiedzeni, oszukani, wykorzystani, może nawet zdradzeni? Na domiar wszystkiego jak mają teraz wyjść do świata bez obawy, że i oni zostaną skazani?

Do tych właśnie apospołów, pełnych goryczy, zmarnowanych, przestraszonych przychodzi ich mistrz, i stary przyjaciel - Jezus.

Apospołowie byli ludźmi takimi jak Ty. Spróbuj wczuć się w to, co musieli przeżyć, gdy zobaczyli go w drzwiach.
