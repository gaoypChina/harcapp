O co chodzi z tą purpurą i bisiorem?

Greckie porphyra to rodzaj ślimaków, z których wytwarzano purpurowy barwnik, bardzo szlachetny i niezwykle kosztowny.

Na starożytnym Wschodzie purpura była oznaką władzy. Tak było też w Izraelu, gdzie purpura była znakiem władzy królewskiej.

Zestawienie purpury i bisioru było synonimem bogactwa i władzy. O ile purpura charakteryzowała kolor szat, o tyle bisior był rodzajem tkaniny, nieulegającej farbowaniu, uznawanej za jedną z najdroższych. Wykonywano ją ręcznie z nici stanowiących wydzielinę pewnego gatunku morskich małż, za pomocą której przytwierdzają się one do podłoża.

Bisior, zwany też jedwabiem morskim, miał piękny, złocisty połysk.