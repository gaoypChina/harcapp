Harcerze są dzieleni na dwie grupy, których zadaniem będzie obronienie określonego stanowiska w kwestii pewnego problemu, dylematu, kontrowersyjnego wyboru, etc..

Każda grupa zostaje z góry przyporządkowana do określonej strony możliwych poglądów na dany temat. Prowadzący formę wchodzi o rolę sędziego - w dobrym tonie jest, by się odpowiednio ubrał i miał do dyspozycji młotek sędziowski.

Obie grupy otrzymują określony czas np. 20 min. na przygotowanie swojej linii argumentacji. Następnie każda z grup prezentuje swoje stanowisko wstępne w wyznaczonym przez sędziego czasie.

Po etapie rozpoczęcia i prezentacji stanowisk rozpoczyna się dyskusja - sędzia sekwencyjnie udziela głosu każdej z grup. W jednym momencie grupę może reprezentować tylko jedna osoba. Każda grupa ma prawo do określonego czasu, np. 3 minut na swoją wypowiedź - wskazane jest, by grupy odnosiły się do wzajemnych argumentów i prezentowały kontrargumenty.

Dyskusja trwa do momentu, aż prowadzący uzna, że zostały wykorzystane wszystkie warte zajęcia stanowiska.