Drużynowy przygotowuje zestaw pytań zamkniętych dla harcerzy. Dodatkowo drużynowy kładzie na środku miejsca zbiórki dwa znaczniki w odległości ok. 1 metra od siebie. Jeden ze znaczników oznacza "tak", zaś drugi oznacza "nie".

Harcerze są dzieleni na dwie grupy i ustawiają się w pewnej odległości od znaczników w dwóch kolumnach. Drużynowy kolejno odczytuje pytania. Po zakończeniu pytania zostawia drużynom 5 sekund na naradę, po czym woła "start". Od tej chwili osoby będące na przedzie każdej z kolumn mogą pobiec do znaczników "tak" i "nie" i chwycić jeden z nich.

Drużyna, której przedstawiciel jako pierwszy chwyci znacznik będący prawidłową odpowiedzią na pytanie otrzymuje punkt.