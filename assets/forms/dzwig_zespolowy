Do formy wymagany jest niewielki hak (najlepiej metalowy, np. z wieszaka na ubrania), sznurek i jakiś przedmiot z wystającą pętlą (np. drewniany kocek z wkręconą metalową obręczą), który można owym hakiem podnieść i przenieść.

Drużynowy ustawia przedmiot do przeniesienia gdzieś z boku, zaś do haka przywiązuje kilka sznurów długości ok. 3-5 m.

Harcerze wybierają spośród siebie kapitana, który będzie koordynował współpracę w grupie. Pozostałe osoby przywiązują do swoich pasków po jednym ze sznurów odchodzących od haka.

Zadaniem harcerzy jest otworzyć krąg i napiąć sznurki tak, by hak znalazł się między nimi nad ziemią. Następnie muszą wspólnie przemieścić się do przemiotu z pętlą i skoordynować swoje ruchy w taki sposób, by przy użyciu haka go podnieść, następnie przemieścić we wskazane miejsce i tam opuścić.

Zadanie można zmodyfikować wprowadzając wiele przedmiotów do przeniesienia i wprowadzając ogrniaczony czas podczas którego należy przenieść jak najwięcej przedmiotów.