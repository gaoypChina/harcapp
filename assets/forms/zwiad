Harcerze w zastępach otrzymują zadanie, by rozpoznać okolicę biwaku lub obozu i zebrać informacje na temat ciekawych, przydatnych lub ważnych miejsc w najbliższym otoczeniu.

Zwiad może być uzupełniony o konkretne zadania lub pytania, na które harcerze podczas wyprawy muszą znaleźć odpowiedzi lub które muszą wykonać.

Harcerze mogą otrzymać na początku mapę okolicy na której powinni uzupełnić punkty. Mogą także, w trudniejszym, wariancie otrzymać pustą kartkę, na której mapę powinni narysować od podstaw.

Jeżeli liczba zastępów jest duża, każdy zastęp może otrzymać konkretny region który powinien rozpoznać.